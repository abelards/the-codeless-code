Number: 163
Title: Urlop
Lang: pl
Translator: tehora
Illus.0.title: Naprawdę mam nadzieję, że to literówka.

Pierwszego chłodnego jesiennego dnia posłaniec zawitał do świątyni, przynosząc pilne wieści.
Ku jej zaskoczeniu podwórza, korytarze i wspólne pokoje były puste. Ani żywej duszy.

Mijając otwarte wejście, usłyszała dobiegające z pokoju stukanie klawiszy. Wewnątrz napotkała starego skrybę
mocno wpatrującego się w monitor.

― Gdzie... ― zaczęła.

― Urlop. ― odpowiedział skryba, nawet się nie obróciwszy, nieobecnie machając ręką w kierunku reszty świątyni.

― A pan nie? ―  zapytała posłaniec.

― Ja również. ― odparł skryba.

― Ale na ekranie... ― stwierdziła posłaniec.

― Tak. ― odrzekł skryba. ― Najbrzydszy, zawierający najwięcej błędów i  najtrudniejszy w utrzymaniu kod PHP, jaki znajdziesz w Siedemnastu Prowincjach.

― Czemu więc pan nad nim pracuje? ― posłaniec spytała.

― Ponieważ ― skryba uśmiechnął się. ― to nie jest kod Świątyni. To /mój/ kod.
